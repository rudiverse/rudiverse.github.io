---
title: "Individuen im Panhead"
date: 2026-02-25
# for each of the languages (en|de|bar), indicate level (required|enhancing|minor|none)
en: minor
de: none
bar: required
---
Rundum Individuen  
Und koana merkt's

Individuum Nummer zwoarasiebzg hot a andaschts Bier  
Der woaß' hoit ned bessa  
Schaut a bisse aus ois wia da UK guy in Bolivien

Zwoa Individuen hängan stramm am Telefon  
Schaun doudernst  
Is ja aa zum Woana

Oana spricht iazd mit seim Telefon  
Nur er, ganz individuell

Iazd gesellt se a andas Individuum zu eam  
Hoffntlich is des okay für sei Telefon

I hob leicht redn  
Bin am zwoatn Supercharger  
Aufm Weg zur Seligkeit

Da anda fast Boliviana schaut ned glücklich aus  
S' foische Bier vielleicht  
Oda koa Telefon zum Drahänga  
Oda wei s' Essn no ned do is

Iazd hot a s' Essn kriagt  
Und scho sogt a's seim Telefon  
Geht scho aufwärts

Iazd übatreibt a's oba mim Telefon  
Hoffntlich vahungat a ned vor seine Pommes

Da Goliath is heit ned do  
Is ja aa nur Mittwoch

Es is a lange Reise  
Bis a Individuum bei sich sejbst akimmt  
Oft reicht a Lebn dafia ned aus

De Blonde erinnat me an d' Wärmflaschn  
Aus Frauen werd i imma no ned schlau  
Do reicht a Lebn hoit aa oft ned aus

Wiedageburt hoit dann  
Des gibt ma mehra Zeit  
Wos? Den Scheiß sejba ausbodn, den i und mei Generation vabrocha ham?

Wos sogt d' Hoafoab üba an Menschn aus?  
ADHD is intressant  
I hoit's in da gleichn Situation ned lang aus