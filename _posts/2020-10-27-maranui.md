---
layout: post
title: "Maranui"
date: 2020-10-27
---
Laut, um mi rum.  
Unease.  
Scheene Sicht, oba sechs Kepf davor.  
Schreim huift, a bissal weniger beklemmend.  
Flat White huift aa.

Laufa in da Friah war sauguad.  
Huift aa.  
Stoaka Reng, Southerlies.  

A Fliaga hebt ob.  
I hob gessn.  
War ned schlecht, des Big Day Brekkie.

Regen fällt auf Milos.  
Des Liadl muaß i wieda ausgrom.

Do herin vasteht mi eh koana.  
Is des guad oda schlecht?  
Hoit, oisse in guad oda schlecht eiteiln miaßn - des is schlecht.

I hob heit frei, ja bis um hoibe drei.  
Und iazd is' no so friah, in da Friah.

A sechana Untaschied.  
Wenn ma se sejba mog oda ned mog.  
De erschte Bedienung hätt's fast gschafft ghobt,  
daß i wieda weida zong waar.  
De zwoate hot se sejba meng.  
A jeda is andascht, und des übaroi.

What's the purpose of life?  
Hoit dei Mei, du woaßt as aa ned.

Übers Zweifingersuchsystem hamma glästat.  
Iazd schau i fast mit Neid, wenn de Junga mit zwoa Finga (oda Daumen) gleichzeitig aufm Smartphone tippn.  
I kann's ned amoi mit oam Finga ohne danemhaum.

I ka schreim.  
Selbstverständlich.  
Für uns.  
Privilegiert, nennt ma des im globaln Kontext.

Hot scho wos ... rennt der vo hintn an mi dra, daß i vagessn hob, wos i schreim woit. Riape!

Regen fällt auf Milos,  
und i schau auße auf d' Lyall Bay.  
Alert Level 1, ham mia ein Glück.

Sovui Stimmen, ois durchanand?  
I bin i, und wer san de olle?  
I bin in am Körper.  
I schau auße auf d' Wejt.  
Und de andan?  
Is des für jedn wirklich genauso?  
Oda san des (meine) Statistn?  
The Truman Show.

Wasser braucht der Mensch.  
Warum?

Wahnsinn. Sogar in dera Lautstärkn kon i philosophiern.  
Danke, Papier.  
Danke, Schreiberling.

Möwen segeln im Wind,  
und im Regen.

Iazd woaß i's wieda.  
Hot scho wos, wenn ma geerdet is.
