---
title: "Passiert - damals in der Gretlmühle"
date: 1999-09-15
# for each of the languages (en|de|bar), indicate level (required|enhancing|minor|none)
en: minor
de: minor
bar: required
---
Wenn i ned woaß, ob's richtig is  
Wenn i Angst hob vor mia sejba  
Dann is' de Frog, ob i's wiakle dua

Wenn i's dann do hob und koa Zruck mehr is  
Wenn i einedauch in des Land  
Dann is' amoi vabei, de Angst

Wenn i dann imma diafa dauch  
Und übahaupts goa nimma außa wui  
Dann gfoit's ma einfach, dann is' grod schee

Wenn i d'Ausgwandatn frog, warum's do bliem san  
Und de mir grinsnd song, daß' ogfangt hot ois wia bei mir  
Dann sog i, mir werd des ned passiern

Wenn i dann servus song muaß  
Und mi da Fliaga zu de Woikn bringt  
Dann schmerzt a scho ganz schee, da Abschied

Wenn i dahoam bin und dro deng, Dog für Dog  
Ans Land, ans Lebn, an d'Leit und an mi  
Dann wird ma warm ums Herz, dann bin i froh

Wenn de Gedankn imma intensiva werdn  
Wenn's imma mehra kribblt in mia  
Dann is' de Frog, ob's ma ned doch passiert