---
title: "Unter Geiern"
date: 1999-04-20
location: Bali, Penelokan, Hotel Segara
# for each of the languages (en|de|bar), indicate level (required|enhancing|minor|none)
en: minor
de: none
bar: required
---
"I give you five minutes for thinking," sogn's  
Ois wia wenn mia des reicha kannt  
Aus olle Lecha kemmans außa krocha  
Ois Europäa bist hoit wiara Opfa baut

I bin iazd do, wo i niamois ned hiwoit  
Gratuliere, Oida, du host as gschafft  
A Schnitzl und a Weißbier waar ned schlecht  
Wobei des ned des Oaze waar, wos i mecht

Gsund war i wia no nia -  
Druntn in Neiseeland  
Ausprobiern woit i, wia's ma in Bali geht  
I woaß iazd scho, daß ma zum Krong auffe steht

D'Kiwis ham d'Augn vadraht  
mi wegen Bali beneidt  
Iazd bin i do und vadrah d'Augn sejba  
Wos dua i bloß do mit meina Zeit

I find koan Bezug, do beißt se wos  
Mia pass ma ned zsam, mia zwoa  
Wenigstns hob i de Erkenntnis ohne zvui Verluste erlangt  
Oamoi mehr a Grund, meim Gfui z'vertraun

Angst hams vor olle meglichn Geista  
Mi störn mehr Kakerlaken und Riesenspinnen  
A Lebensqualität is des fei ned  
I gfrei mi drauf, wenn's hoamwärts geht